\section{Den københavnske metro}

Da metrosystemet i København spiller en væsentlig rolle i den pågældende 
analyse, gives her en nærmere beskrivelse af, hvornår arbejdet med metroens første $22$ stationer 
blev påbegyndt, og hvornår de forskellige stationer, der indgår i analysen, 
havde deres officielle åbningsdag. Specialet beskæftiger sig ikke med den 
nyligt påbegyndte udvidelse af den Købnehavnske metro, hvor byggepladserne 
har været etableret siden $2011$.   

Folketinget traf tilbage i $1992$, en beslutning om, at København skulle have 
et metrosystem. I $1995$ begyndte udvidelsen af det offentlige 
transportsystem i København. Metrobyggeriet blev udført i etaper, hvor den 
første del stod færdig i $2002$, mens den sidste del blev færdig del i $2007$
. Den københavnske metro har i dag 22 metrostationer, hvoraf 9 af dem er 
underjordiske. I $2018$ vil udvidelsen af metrosystemet stå færdigt, og 
metroen vil da have $35$ stationer.   

Metroens allerede eksisterende system, er en stor forbedring af det 
offentlige transportsystem. Metroen er yderst driftssikker og med 13.000 
daglige afgange og en punktlighed på 98,2 procent, er det et yderst 
velfungerende transportmiddel, som giver en stor værdi for de borgere, der 
benytter sig af systemet (Transportministeriet, $2014$).

De første stationer der blev åbnet i 2002 var: Nørreport, Kongens Nytorv, 
Christianshavn, Amagerbro, Lergravsparken, Islands Brygge, DR Byen, Sundby, 
Bella Center, Ørestad og Vestamager. I 2003 åbnede Forum, Frederiksberg, 
Fasanvej, Lindevang, Flintholm og Vanløse. De sidste fem stationer: Øresund, 
Amager Strand, Femøren, Kastrup og Lufthavnen åbnede i 2007.  
 

På kortet nedenfor er vist en oversigt over metrosystemet i dag. 
\begin{figure}[h]
	\centering
		\includegraphics[scale=0.4]{Zonekort-Metroen}
\end{figure}




