\section{Databeskrivelse}

Datasættet er et udtræk fra et større datasæt, som er blevet skabt i forbindelse med et 
projekt, hvor værdisætningen af bykvaliteter blev belyst. Det består i 
udgangspunktet af $50.203$ lejlighedshandler i Københavns Kommune og $65$ 
variable. Datasættet strækker sig over årene $2000-2013$. Der er således ikke 
oplysninger på handelspriser fra før $2000$. I perioden $2002-2007$ blev de 
første metrostationer åbnet, og i $2012$ blev placering for de nye 
metrostationer, som kommer ved udbygningen af netværket, offentliggjort. 
Datasættet indeholder konstruktionsvariable,nabolagsvariable og rumlige 
variable. 

Konstruktionsvariablene stammer fra OIS databasen, som er Den Offentlige 
Informationsserver. OIS databasen samler en række oplysninger vedrørende 
ejendomme i Danmark. Oplysningerne stammer fra en række landsregistre som 
Bygnings- og Boligregisteret(BBR), Det Fælleskommunale Ejendomsstamregister(
ESR), Planregisteret(PLAN), Statens Salgs- og Vurderingsregister(SVUR) osv. I 
datasættet er BBR, ESR og SVUR grundlag for konstruktionsvariablene. 

Bygnings- og Boligregisteret(BBR) blev etableret i $1977$. Formålet med 
registeret er ved kommunernes foranstaltning, at tilvejebringe en systematisk 
registrering af bolig- og bygningsforholdene til brug for såvel statslige som 
kommunale myndigheders administration og planlægning (BBR-instruksen). BBR 
indeholder grunddata, om bygnings- og boligforhold samt tekniske anlæg m.v. 
og er en entydig registrering af alle bygninger, bolig- og erhvervsenheder 
samt de i registeret optagne tekniske anlæg og tekniske enheder m.v. samt de 
dertil knyttede adressebetegnelser(BBR-inskruksen).
Det samlede BBR-system består af tre register: BBR-ændringsregister, BBR-
stamregister og BBR-historisk. BBR-ændringsregister indeholder oplysninger om 
verserende byggesager, så som tilbygning og nedrivninger. Der indberettes til 
dette register gennem kommunernes byggesagsbehandling, og registreret 
indeholder information såsom dateringer, der afspejler byggeprocessen. BBR-
stamregister indeholder oplysninger om den aktuelle status for 
bygningsbestanden og bestanden af boliger og erhvervs- og 
institutionsenheder. BBR-historisk register indeholder oplysninger om 
gennemførte ændringer i bygnings-og boligmassen. Nedenfor er vist en figur, 
der viser registeropbygningen i BBR-systemet. 

\begin{figure}[H]
	\centering
		\caption{BBR-systemet}
		\includegraphics[scale=0.6]{BBR}
\end{figure}

Udover denne opdeling i register, eksisterer der også en niveauopdeling i BBR-
systemet. For alle bebyggede ejendomme i BBR-registeret er der foretaget en 
gruppering af oplysningerne på baggrund af, at der er oplysninger, der kan 
være fælles for en ejendom eller en bygning. Mens der er oplysninger, der kun 
er relateret til en enkel boligenhed.   

Oplysninger er således først registeret på ejendomsniveau, derefter på den 
enkelte bygning og derefter ned på enhedsniveau (den enkelte bolig). Jf. 
cirkulære af $6$. januar $1977$ om etablering af bynings- og boligregistring 
er ejednomsniveauet defineret dels som arealer, som i matriklen er anført 
under et matrikelnummer, eller som er anført under flere matrikelnumre, men 
skal ses i fællesskab og dels arealer, der tilhører samme ejer og udgør en 
driftsenhed. Endvidere kan en ejendom også ses, som en bygning opført på 
lejet grund. Ved en bygning forstås en sammenhængende bebyggelse, som er 
opført som en selvstændig ejendom, og som i det væsentligste er opført af 
ensartede materialer og med omtrent samme antal etager. Endvidere skal 
bebyggelsen have ensartede adgangsforhold. En boligenhed eller erhvervsenhed 
forstås som et sammenhængende areal i en bygning, hvortil der er selvstændig 
adgang med tilknyttet adresse( CIR nr 6 af 06/01/1977 Historisk).  

I figuren nedenfor er opdelingen af de tre forskellige niveauer vist. 

\begin{figure}[H]
	\centering
	\caption{Niveauopdelling i BBR}
		\includegraphics[scale=0.7]{pyramide}
		\end{figure}

Det fælleskommunale ejendomsstamregister er et landsdækkende register, der 
indeholder oplysninger om ejerforhold, matrikulære forhold, vurderinger og 
ejendomsskatter. Det er kommunerne, der har ansvaret for at opdatere 
datainformationerne i ESR. 

Det sidste register, der hentes information fra, er Statens salgs- og 
vurderingsregister SVUR, som er et landsdækkende register, som indeholder 
vurderingsoplysninger, herunder oplysninger om ejendoms- og grundværdi. 
Registeret indeholder bl.a. oplysninger om købssummerne på boligenheder. 
Oplysningerne er baseret på data fra BRR-systemet. SVUR bliver af kommunerne 
brugt til at beregne ejendomsskatten. Det er SKAT, der har dataansvaret for 
SVUR, og oplysningerne bliver opdateret gennem oplysninger fra ESR.  


\subsection{Fejkilder}
Hvad der er vigtigt, at tage højde for, når man arbejder med data fra BBR-
systemet er, at der er forbundet fejlkilder med BBR-data. I $2007$ lavede 
Erhvervs- og bygningsstyrelsen(i dag delt i Erhvervsstyrelsen og 
Energistyrelsen) et overblik over fejl og mangler i BBRsystemet. Her fastslås 
det, at der i mange af de mellemstore købstadskommuner, manglede at blive 
indberettet om arealudvidelser på ejendomme. Samlet vurderede man dengang, at 
landets samlede areal af fritliggende enfamiliehuse var $5$ procent større 
end det areal, der var registreret i BBR, da undersøgelsen blev foretaget.  Da 
det er ejerne af bygningen, der har ansvaret for at anmelde arealudvidelser i 
deres bolig, og skatten beregnes på baggrund af boligarealet, er der nogle, 
der har et incitament til at undlade at melde udvidelsen, også selvom man 
bliver pålagt en bøde hvis det opdages, så generelt er arealstørrelsen 
underestimeret. Dog skal det nævnes, at der i undersøgelsen fra $2007$ blev 
fundet, at usikkerheden i København var forholdsvis lille. Udover 
arealstørrelsen som fejlkilde, forekommer der også fejl på oplysninger om 
afløb, forsyningsforhold, varmeinstallation, bad-og toiletforhold og 
tagdækningsmateriale m.v. i $1-10$ procent af alle bygninger. Fejlprocenten 
synes højest for de forhold, der oftest ændres i en bygnings levetid (
Erhvervs- og byggestyrelsen, 2007). 

Da SVUR og ESR hænger sammen med BBR-registeret, vil de fejl der eventuelt 
sker i BBR, kunne påvirke de to andre registre. 
De konstruktionsvariable, som er hentet fra registrene og indgår i datasætter, 
er bl.a. antal værelser, størrelse på bolig, alder på boligen og om der er 
sket ombygninger, antal toiletter og byggematerialet i boligen.  

\subsection{GIS - Geografiske informationssystem}
De rumlige variable er lavet i det geografiske informationssystem(GIS). GIS 
er et IT-værktøj som lagrer, kontrollerer og viser data relateret til en 
geografisk placering på jorden. 
GIS er baseret på kendskabet til en placering. Denne placering kan være 
baseret på længde- og breddegrader, adresse eller postnummer. På baggrund af 
placering kan man bl.a. beregne de rumlige variable som beskriver 
tilgængeligheden til eksternaliteter. 
I det pågældende datasæt er alle de rummelige variable opgivet i euklidiske 
afstande, og indeholder bl.a. afstand til metro, motorvej, børneinstitutioner 
og grønne områder. 

Den euklidiske afstand beregnes ved hjælp af længde- og breddegraderne, 
placering for den enkelte bolig, og den nærmeste metrostation. Afstanden 
findes ved den korteste afstand  i fugleflugt til den metrostation, der er 
nærmest den givne bolig.
%
\begin{figure}[H]
	\centering
	\caption{Afstanden mellem bolig og metrostation}
		\includegraphics[scale=0.7]{euk_afstand}
				%\note{(Kilde: Agostini et al., 2008)}
\end{figure}
%
Afstanden d er beregnet som $d=\sqrt{((E_1-E_0 )^2+(N_1-N_2 )^2) }$

Udover de nævnt variable baseret på afstande, indeholder datasættet også 
variable der fortæller lidt om befolkningen i området bl.a. gennem 
gennemsnitlige indkomst og afgangselevernes gennemsnitlige karaktergennemsnit for den enkelte skole, som varierer alt efter 
boligens placering. 

